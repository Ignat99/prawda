  . --------------------- text 2 ---------------------------------.
  Euxgeno Jevtusxenko kaj Nikolao Gribacxov estas rusiaj poetoj. 
  Alberto kaj Viktoro estas fizikistoj. 
  Valentena estas ekonomiisto. 
  Veronika kaj Marina estas pedagogoj. 
  Li estas direktoro de la Respublika biblioteko. 
  Ni vidas sur afisxo detalan informon. 
  Lia sekretariino telefonas. 
  Liaj lekcioj estas en la centro de niaj interesoj. 
  Lin ne interesas viaj projektoj. 
  La studentino de la fizika-matematika fakultato havas ekzamenojn en majo. 
  En nia biblioteko estas katalogoj. 
  Li kritikas la programon de nia koncerto. 
  Tri sekundoj. 
  La grupo de programistoj sidas en la tria etagxo de la informa centro. 
  Tbiliso estas centro de la Kartvela respubliko. 
  La elektristo akurate kontrolas elektrajn lampojn en la redakcio. 
  La Esperanta literaturo estas juna. 
  La rezultoj de viaj ekzamenoj interesas min. 
  Mi ekzamenas vin. 
  La soldatoj marsxas. 
  Kiu estas gitaristo? 
  Kun kiu vi sidas en la parko? 
  Ni organizas lekciojn, kiuj propagandas novajn teknikajn ideojn. 
  La teknika progreso en Rusio estas reala. 
  Kion vi vidas sur la horizonto? 
  Kie estas la geografia karto de Euxropo? 
  En la direktora kabineto estas portreto de nacia heroo.

  . --------------------- text 3 ---------------------------------.  

  Esperanto estas la lingvo por ni. 
  Por bonaj aktoroj ne estas malbonaj roloj. (F. Schiller/Sxiler). 
  Kritiki estas tre facile. 
  Kiun daton ni havas hodiaux?
  Hodiaux estas la kvara (tago) de majo. 
  Kie vi lernis por esti hxemiisto?
  Same kiel Pauxlo, mi lernis en la Moskva universitato dum kvin jaroj. 
  En la bona malnova tempo. 
  Li diras <<jes>>, sxi diras <<ne>>. 
  cxu ankaux vi scias, ke en la Esperanto-klubo estas interese?
  Jes, mi scias: de tempo al tempo mi estis inter esperantistoj kune kun mia frato Danielo. 
  Kiom da jaroj havas via fratino Helena?
  Sxi estas malgranda, nur trijara.
  Ili laboras kaj laboras, sed ili ne havas bonajn rezultojn.
  Mi ne scias, kio estas necesa por havi bonajn rezultojn; mi scias nur, ke necesas tempo. 
  Cxu la interleciona pauxzo estis mallonga?
  Ne, gxi estis longa. 
  En la unua vespero mi vidis lin, lian fratinon kaj liajn fratojn; sur lia fratino estis bela palto.
  Bertalan Farkasx estis la unua  kosmonauxto-esperantisto.
  Unue necesas voli, due necesas povi.
  Bonan novan jaron al vi!
  La tempo laboras por ni.

  . --------------------- text 4 ---------------------------------.

  Multe paroli kaj multe diri ne estas la samo. (Sofoklo). 
  Kiu multe parolas, ne multe faras. 
  Gxi estas tre malnova historio. 
  Ni scias, kio estas ni, sed ni ne scias, kio ni povas esti (Sxekspiro). 
  Ili ne scias, kion ili faras. 
  Kio necesas por domego, necesas ankaux por dometo. 
  Kion mi povas fari por vi? 
  Gxis morgaux la fotisto refotos la malnovajn portretojn, kiujn vi vidis cxe li. 
  Al lia demando cxi respondas per jesa frazo. 
  Mi demandas vin pri la samo. 
  En nia grupo estas nun dudek ok studentoj, en la fakultato ni havas nauxcent sesdek unu studentojn, 
     sed en la instituto lernas kvar mil kvincent sepdek tri studentoj. 
  Dum kunsido de la grupo, kie cxeestis tridek unu studentoj, ili priparolis, kiel fari la jubilean murgazeton. 
  Kamaradoj, cxu vi scias, kiom da vortoj estas necese lerni por la Esperanta leciono? 
  Hodiaux necesas lerni nur duonon de la novaj vortoj. 
  La knabino dume ne sciis, ke inter la dekduo da Esperantaj gazetoj, kiuj kusxas sur la tablo, la kvina estas por cxi. 
  Ni estas triopo da bonegaj kamaradoj.

  . --------------------- text 5 ---------------------------------.

Kiu vivos, tiu vidos.
Kion vi volas, tion vi povas.
Kia edzino, tia edzo.
Kiom da demandoj, tiom da respondoj.
Kie estas sano, tie estas belo.
De kie vi venas, tien vi revenas.
Tio estas certa, kiel duoble du estas kvar.
Unu malsagxulo povas fari tiel multe da demandoj,
ke ilin ne povos respondi dek sagxeguloj.
Kiu ne iras antauxen, iras malantauxen .
Tia estas la vivo.
La vivo instruas nur tiujn, kiuj gxin lernas.
Kaj la vivo estas bona, kaj vivi estas bone.
Estas pli facile fari pli multe, ol la samon.
Pli bone esti juna avo, ol maljuna patro. 
Unu sagxo estas bona, du estas pli bonaj.
Li ne estas el la plej grandaj sagxuloj.
Li faris sian kaj lian laborojn.
Kiam vi ellernis Esperanton?
Tiam mi estis ankoraux studento de la unua jaro.
Mi lernis Esperanton dum tri monatoj,
poste mi skribis samtempe cxirkaux dek leterojn al geesperantistoj
kaj tial mi havis kelkajn leter-amikojn;
kvar el ili skribas al mi gxis nun.
Sagxo estas antauxvido. (Terenco).
Kial vi ree telefonis al mi?
Kun vi tre volus paroli pri la laboro de la Esperanto-klubo
redakcianino, kies familinomo estas Vasiljeva.
Sxi diris, ke necesas veni morgaux tage, sed plej bone jam matene.
Kien?
En la redakcion de la vespera gazeto:
la kabineto de Galina Aleksandrovna estas en la kvina etagxo.
Mi tute ne komprenas tion.
Mi ne tute komprenas tion.
La tempo venos -  ni cxion komprenos.
Estas bone, se hundo estas amiko, sed malbone, se amiko estas hundo.
Cent amikoj estas malmulte, unu malamiko estas multe.
Duona amiko estas ankaux duona malamiko.
Estas necese multe lerni por kompreni,
ke vi scias malmulte.
Scio estas forto.
Amiko de amiko estas ankaux amiko.
Cxio havas finon.

  . --------------------- text 6 ---------------------------------.

Cxu esti aux ne esti?.
Prefere malgxoja fino, ol malgxojo sen fino.
Prefere ellerni facilan lingvon bone, ol malfacilan malbone.
Ni mangxas por vivi, sed ne vivas por mangxi .
Sagxulo sxatas lerni, malsagxulo sxatas instrui.
Ne instruu min vivi!
Lernu juna -  vi scios maljuna.
Amu domon novan kaj amikon malnovan.
Lerni neniam estas malfrue.
Pli bone malfrue, ol neniam .
Ecx la plej longa tago havas finon.
Ne la jaroj maljunigas, sed la vivo.
Kiu ne petas, tiu ne ricevas.
Kio farigxis, tio jam ne refarigxos.
Scio estas ilo, sed ne celo.
Cxio havas siajn <<sed>> kaj <<se>>.
La vespero montros, kia estis la tago.
Kiu scipovas paroli, scias ankaux, kiam necesas paroli .
La vivo estas mallonga, necesas rapidi.
La filo ne igxos bona nur tial, ke la patro estas bona.
Malbonaj libroj povas malbonigi nin same, kiel malbonaj kamaradoj.
Li estas nuloble nul.
Se vi demandas, faru sagxajn demandojn.
Diru al mi, kio estas via amiko, kaj mi diros, kio estas vi.
Dum ni vivas, ni vivu!
Kiu diras <<a>>, tiu diru ankaux <<b>>.
Mi ne povas doni al vi tiom, kiom vi volas.
Infanoj estas floroj de la vivo.
La amo estas pli agrabla, ol la geedzigxo,
cxar la romanoj estas pli interesaj, ol la historio.
Tio ne povas esti, cxar tio povas esti neniam.
Ankaux morgaux estos tago.
Unue kontrolu, poste parolu.
Edzigu filon, kiam vi volas, -  edzinigu filinon, kiam vi povas.
Faru antauxe kion vi devas, poste kion vi volas.

. --------------------- text 7 ---------------------------------.

Kio nin ne interesas, tion ni tuj forgesas.
La <<tuj>> de sinjoroj estas multe da horoj.
Ni interesigxas pri homoj, kiam ili interesigxas pri ni.
Tempo estas mono.
Li havas pli da mono, ol li povas kalkuli.
Ricxulo ne scias, kiu estas lia amiko.
La homo estas tio, kio li estas, sed ne tio, kio li estis.
Kiam la vino eniras, la sagxo eliras.
Apenaux lin portas la piedoj.
La vesto, kiun vi ne havas, vin ne varmigas.
Se vi amas preni, amu nepre redoni.
Ne cxiam diru tion, kion vi scias, sed cxiam sciu, kion vi diras.
Kia gasto, tia gastigo.
Mi ne estas tiel ricxa, por ke mi acxetu malkarajn objektojn.
Multfoje povas ami la homo, sed nur unufoje li amas .
Cxi tio restu inter ni!
Pli bona estas malgranda <<jen prenu!>>, ol granda <<morgaux venu!>>.
Por esti bona instruisto, necesas ami tion, kion vi instruas,
kaj tiujn, kiujn vi instruas.
Vivu kun la homoj tiel, ke viaj amikoj ne estigxu malamikoj,
sed ke malamikoj estigxu amikoj .
Vivi sen virinoj estas same malfacile, kiel kun virinoj .
Viro devas preni edzinon, kiu havu duonon de lia agxo plus sep jarojn.
Se la homo ne enamigxis gxis kvardek jaroj,
prefere li ne enamigxu ankaux poste.
Se du homoj faras ecx tute saman laboron, rezulto ne estos sama.
Ne suficxas fari bonon, necesas ankoraux fari gxin bone.
Kiu pli frue venas, pli bonan lokon prenas.
Kiu venis post la mangxo, restas sen mangxo.
Cxio sia estas plej cxarma.
Esperanto estas la plej facila lingvo.

  . --------------------- text 8 ---------------------------------.

Ankoraux neniu placxis al cxiu.
Neniu komenco estas facila.
Estas nenio sekreta, kio ne farigxos malsekreta.
Kiu amas cxion, amas nenion .
Estas nenio pli malsagxa, ol la deziro cxiam esti la plej sagxa.
Nenia spegulo montras malbelan virinon.
Kiu logxas cxie, logxas nenie .
Mi neniel povas vin forgesi.
Neniam malfelicxo venas sola.
Pli bone malmulte, ol neniom.
Cxies amiko estas nenies amiko.
Mi atendas cxiam sole vin.
Ne al cxia demando necesas respondo .
Cxiuj miaj pensoj estas kun vi.
Cxiu <<tial>> havas sian <<kial>>
Ami la tutan homaron ne estas malfacile,
pli malfacile estas ami cxiun homon .
Mi memoros vin cxiutage, cxiuhore, cxiuminute.
Esperanton oni povas lerni en cxiu agxo.
Lernolibron oni devas ne tralegi, sed tralerni.
Se vi faras ion, do faru!
Nek gxojo, nek malgxojo estas senfinaj.
Kiu ne gxojigas per sia alveno, gxojigas per sia foriro.
Cxio cxi jam estis.
Ekster sia loko nenio estas bona .
Kiu subauxskultas apud pordo,
ekscias ankaux tion, kion li ne volas scii.
Multaj homoj vivas ne vivante, sed nur vivonte .
Pli felicxa estas la donanto, ol la prenanto.
Se vi laboras sidante, ripozu starante.
Tion, kion la homo faras al si mem,
ecx malamiko al malamiko ne povas fari.
La plej felicxa virino estas tiu, kiun amas sxia edzo.
Ne sole per pano vivas la homo.
Unu <<nun>> estas pli bona, ol du <<morgaux>>.
Ne malfermu pordon, kiun vi ne povas fermi!
Pli gravas amiko, ol mona fabriko.
Se vi volas esti felicxa, estu felicxa! .
Vi tre helpos al mi, se vi ne malhelpos al mi.
Mi scias nur tion, ke mi scias nenion .
Kiu havas nenion, estas nenio.
La homoj povas esti felicxaj,
nur se la felicxo ne estas celo de ilia vivo.

. --------------------- text 9 ---------------------------------.

Se iu el vi ankoraux ne povas paroli Esperante, do li baldaux povos.
Silentu aux diru ion, kio estas pli bona, ol silentado.
Nenia malbono sen ia bono.
Vi jam estas ie malproksimege, je miloj da kilometroj de mia urbo.
Kaj mi scias, ke mi al vi placxas, kiel iam vi placxis al mi.
Ni atendu iomete por fari pli rapide! 
Ial mi rememoris vin.
Se vi povas, helpu min iel.
Oni cxiam forte troigas sian sagxon kaj ies ricxon.
Neniam oni povas havi tro multe da amikoj.
Mi estis oficvojagxe en Moskvo ekde la 28-a de junio
gxis la 18-a de julio kaj venos tien denove la 1-an de aprilo.
Neniu estas forgesita kaj nenio estas forgesita .
Dirite -  farite.
La komencita laboro gravas pli, ol komencota laborego.
La apetito venas dum mangxado .
Sonorado al li venas, sed de kie -  li ne komprenas.
Foresto de novajxoj estas bona novajxo.
Kiam la homo estas plena de vivo, li ne demandas, kial li vivas;
li vivas por vivi, cxar la vivo estas diable bona ajxo!
Trovi la kialon de la malbono estas preskaux la samo,
kiel trovi kuracilon kontraux gxi .
La tempo estas la plej bona kuracisto .
Estu lumo!
Ni transiru al la afero!
Li faris sian lastan translokigxon.
Kiu havas orelojn, tiu auxdu!
La muroj havas orelojn.
Tra unu orelo eniras, tra la alia eliras.
La virino amas per la oreloj, la viro -  per la okuloj.
La instruisto laboras super la plej grava problemo - 
li formas la homon .
Dufoje oni ne vivas, tamen estas multe da tiaj homoj,
kiuj ecx unu fojon ne scipovas vivi.
La sano ne estas cxio, sed sen sano cxio estas nenio.
El hodiauxo morgaux farigxos historio.
Estas homoj, kiuj parolas unu momenton antaux ol ekpensi.
La homo neniam estas tiel felicxa aux malfelicxa,
kiel tio sxajnas al li mem.
Se vi ne scias, kion fari, faru nenion.
Ne havante, oni petas; ricevinte, forjxetas.
Se vi trinkas vinon, pensu pri sekvoj .

. ------------------------ text 10 ------------------------------.

Vi sekrete vorton diros, gxi tra l' tuta mondo iros.
Via belo min senigis de trankvil'.
Por ke lingvo estu tutmonda, ne suficxas nomi gxin tia .
Mi vin nomas mia stelo.
Li memoris sxin tia, kia li volis sxin memori.
En bona mangxujo ecx la mangxajxo sxajnas pli bona.
Homo sen patrujo ne havas amikojn.
Rumanujo estas tre bela turisma lando.
En la 1983-a jaro en Budapesxto, cxefurbo de Hungario,
okazis internacia kongreso de esperantistoj
kun preskaux 5000 partoprenintoj.
La vorto <<morgaux>> estas elpensita por homoj nedecidemaj
kaj por infanoj .
Laboro donas panon, mallaboremo -  malsanon.
Emo al gxojo kaj al espero estas vera felicxo .
Cxio cxi estus ridinda, se ne estus tiel malgaja .
Kio estas dirinda, estas auxskultinda.
La homo indas tiom da homoj, kiom da lingvoj li konas.
Pli bone estas demandi dekfoje, ol misiri unufoje.
Ne sercxu la tagmezon je la kvara horo!
Kiu sercxas, tiu trovas.
Ni lernu ne per niaj eraroj, sed per ies eraroj!
Julio kaj auxgusto ne dauxras cxiam.
Pli bone bedauxri pri tio, kio estas farita,
ol pri tio, kio ne estas farita.
Utiligu la tempon estantan, antauxvidu estontan, memoru estintan!
Estas multe pli facile erari plene, ol duone .
Kiu cxiam ridegas, estas malsagxa,
kiu neniam ridegas, estas malfelicxa.
Kiam tio, kion ni longe atendadas, fine alvenas,
gxi sxajnas al ni neatenditajxo .
Espero estas bona matenmangxo, sed malbona vespermangxo.
Kiu kuras tro rapide, ne kuras longe.
Plej bone ridas, kiu laste ridas.
Kiam la viroj estas kune, ili auxskultas unu la alian;
kiam la virinoj estas kune, ili rigardas unu la alian.
Per Esperanto por la mondpaco!

. ------------------------ text 11 ------------------------------.

La tempo pasinta ne plu revenos.
Nenio forestas dum enterigo de la ricxulo,
krom homoj, kiuj bedauxrus pri li.
Vi preteras -  mi rigardas vin.
Pro multo da arboj li arbaron ne vidas.
La juneco estas felicxa pro tio,
ke gxi havas estontecon .
Ne edzinigxu al maljunulo pro mono, cxar la mono foriros,
sed la maljunulo restos.
Tre malgxoje estas gxoji en soleco .
Por tiu, kiu ne scias, cxio estas ebla.
Se ni la felicxon ankoraux ne trovis,
do, eble, pro mallaboremo .
Se la amo malvarmigxis, gxi ne estas revarmigebla.
Plena senkaraktereco estas tre acxa karaktero.
Multe komencite, malmulte plenumite.
Se oni kuracas malvarmumon, gxi forpasas post sep tagoj;
se oni ne kuracas gxin, gxi forpasas post semajno.
Ne prunteprenu monon, cxar vi prenas ies monon,
sed redonas la vian; vi prenas gxin
por kelka tempo, sed redonas por cxiam.
La homo, kiu ne konas alilandajn lingvojn,
ne konas la sian.
Esti sagxa en ies aferoj estas pli facile, ol en la siaj.
Lia maldekstra mano ne scias, kion faras la dekstra.
Unu fojo ne estas ofte, du fojoj ne estas cxiam.
Oni ne povas vivi por cxiuj, precipe por tiuj,
kun kiuj oni ne volus vivi .
Malproksima fajro ne varmigas.
Post morto kuracilo jam estas sen utilo.
La mortintaj restas junaj.
Ne konante la profundon, ne iru en la riveron.
Ecx el sub la tero aperas la vero.
Kies gasto mi estas, ties feston mi festas.
Kia estas via laboro, tia estas via valoro.
Oni malmulte pensas pri la valoro de tio, kion oni havas.
Unu horo da dormo antaux la noktomezo valoras pli,
ol tri horoj post la noktomezo.
Ni ankoraux batalos, diablo prenu!.
En la tagoj, kiam ni ne batalas por la paco,
ni helpas al la milito .

. ------------------------ text 12 ------------------------------.

Laux la frukto oni arbon ekkonas.
Ni acxetis po du cigaredingojn kaj po unu cigaredujon.
Nenio anstatauxas la sanon.
Bona matenmangxo ne anstatauxas bonan tagmangxon.
Baldaux ni anstatauxigos la nigran-blankan televidilon per la kolora.
Eventoj okazas mem, malgraux tio, ke oni prisilentas ilin .
Ju pli da havo, des pli da pravo.
La homo estas des pli felicxa, ju malpli da bezonoj li havas.
Ja koni bone la homon signifas koni sin mem .
Jen ekbatos tre rapide, jen ekhaltos mia kor'.
Matenas, vesperas -  la tag' malaperas.
Ne valoras perdi la tempon por tio!
Estas al mi tre agrable, ke mi havas nun okazon saluti vin.
Sxi jxus faris matenan gimnastikon
kaj tuj iros en la bancxambron por lavi sin.
Nenio farigxas tuj.
La ricxeco povas veni al ni, sed estas ni mem,
kiuj devas iri al la sagxeco .
Hodiaux supre, morgaux malsupre.
La plej perdita el cxiuj tagoj estas tiu,
kiam ni ne ridis .
Ni komencas ami tion, kion ni havas, nur kiam ni gxin perdas.
Oni ne povas perdi tion, kion oni ne havas.
El ies monujo estas facile pagi.
Por la bono oni pagas per bono.
Senpaga estas nur la morto, sed gxi kostas la vivon.
Inter du malbonoj necesas elekti la malplej grandan .
Cxio ordigxos!
Kiu ne havas hararon, ne bezonas kombilon.
Pli bone sagxa malamiko, ol malsagxa amiko.
Cxiu havas sian guston.
Neniu povas esti cxioscia, nek cxiopova .
Pro malgranda eraro okazas grandaj malfelicxoj.
La homo bezonas du jarojn por lerni paroli
kaj sesdek jarojn por lerni silenti .
Kaj jen la fino de la fabelo.
Ni ne tiom bezonas helpon de amikoj, kiom la certecon,
ke ni gxin ricevos .
Se vi ne volas, ke malamiko eksciu vian sekreton,
ne malkovru gxin ecx al amiko .
Pli valoras paco malbona, ol malpaco plej bona.
Se brulas nenio, fumo ne iras.
Pluvo en aprilo -  por la tero utilo.
Tro elektema ricevas nenion.
Kiu tro rapide saltas, tiu baldaux haltas.
Por cxiu ago venas la tempo de pago.
Ofte rideto helpas al peto.

. ------------------------ text 13 ------------------------------.

Hakado de ligno donas lignerojn.
Mi repagos al vi per la sama monero.
Montru moneron, cxio farigxos.
Foriris bovido, revenis bovo.
Hejma bovidino estas pli bona, ol transmara bovino.
Gxi estas nek viando, nek fisxo.
Gasto tro petata foriras malsata.
Perdigxas per pruntedono amiko kaj mono.
Cxiu patrino amas sian idon.
Ajxo promesita estas ajxo plenumenda.
La maro kunigas la regionojn, kiujn gxi disigas .
Por ke la laboro en Esperanto-klubo sukcesu,
gxi devas esti farata de cxiuj gxiaj anoj.
La kapo kiel kaserolo, sed da sagxo -  ecx ne unu kulero.
Post ananaso, peklita pomo ne estas bongusta.
Post salita mangxajxo cxio sxajnas sengusta.
Oni ekkonas la bovon laux la vido, sed la malsagxulon laux lia rido.
La buterpano falas kutime kun la butero malsupre.
Pli bone apude najbaro, ol frato post arbaro.
Vi ne povas reteni cxi tagon, sed vi povas ne perdi gxin.
Faru hodiaux, kion vi povas -  morgaux vi, eble, okazon ne trovos.
Vi sekretos al edzino, sxi sekretos al fratino,
kaj tiel la sekreto promenados sen fino.
Fisxo scias pri nagxo ankaux sen via sagxo.
Estas malfacile kapti nigran katon en malluma cxambro,
precipe, kiam gxi tie ne estas .
Ju pli rapide vi faros tion, des pli bone estos por vi.
Sukero kaj salo estas malamikoj de la homo.
Necesas bruli por la aliaj, sed ne forbruli mem .
Kiu ne gustumis la maldolcxan, ne scias, kio estas la dolcxa.
Pli bona estas maldolcxa vero, ol dolcxa malvero.
Malsato estas la plej bona kuracisto .
La hundo de tri mastroj cxiam malsatas.
Renkontigxo estas komenco de disigxo.
La pomo ne falas malproksime de la pomujo.
Pli bone ne gxisiri, ol veni tro malproksimen.
La hodiauxa ovo estas pli bona, ol morgauxa kokino.
Kien iras unu sxafo, tien iras la tuta sxafaro.
Ju pli oni havas, des pli oni volas havi.
Tiom valoras la ajxo, por kiom gxi povas esti vendota.
Kio ne restas en la memoro, ne estas memorinda.
La plej bona maniero longigi la vivon
estas ne mallongigi gxin .
Kaptu la momenton!
Vivo sen amo estas la samo, kiel jaro sen printempo.

. ------------------------ text 14 ------------------------------.

Estimata samideano!

Kvankam ni estis interkonsentintaj dum nia hazarda renkontigxo
pri la korespondado, la ricevo de via registrita aerposxta
letero estis por mi kvazaux subita. Placxis al mi la enmetitaj
belaj bildkartoj pri la sunplena Mediteranea plagxo, kie vi
libertempas. Koran dankon!

Mi tre volonte akceptas la proponon, kiun vi esprimis, pri la
amika korespondado kaj intersxangxo de bildkartoj kaj de
esperantajxoj (libroj kaj revuoj en Esperanto, posxtkartoj,
posxtmarkoj, kovertoj, insignoj, emblemoj, afisxoj, fotoj ktp
pri Esperantaj temoj). Mi sendas al vi cxi-kune aron da
vidajxoj de nia urbo, pri kiuj vi, espereble, kontentos. Atentu
la originalan domegon de la urbestraro.

Mi petas vian pardonon pri la dusemajna silentado, kiu estis
kauxzita de la ekzamenoj. Mi jam trapasis ilin kaj almenaux dum
la nuna libertempo mi estas skribonta al vi regule.

Do kelkajn vortojn por iom prezenti min. Mi naskigxis antaux
dudek jaroj. Ekde la sepjara agxo mi estas sencxese studanta - 
dek jarojn en la meza lernejo, tri jarojn en la universitato.
En nia sxtato cxiuj rajtas je senpaga studado, do ekzistas
cxiuj kondicxoj por farigxi homo, utila por la socio.

Mi hobias pri arto, precipe pri pentrado. Oni opinias ecx, ke
mi havas kapablojn pri pentrarto. Cxu tio veras, mi ne certas.
Tamen igxi pentristo neniam estis mia celo, cxar mi ne sentas,
ke mi povas tie multon atingi.

Mi revas pri malproksimaj vojagxoj kaj kredas, ke la ekstudo de
Esperanto helpos al mi baldaux trafi en la simbolan landon
Esperantujo, kiu ne havas limojn. En la urba Esperanto-klubo mi
ne nur kotizas, sed aktive partoprenas ties vivon. Mi jam
abonas kelkajn revuojn en la Internacia lingvo kaj aligxis al
Universala Esperanto-Asocio (UEA). Ebloj por vojagxi multas:
por cxi somero en nia lando estas planataj du junularaj,
lernejana, natur-amika kaj gxenerala Esperanto-tendaroj. Krome,
esperantistoj organizos konstrutacxmenton, surmontan kaj
surakvan turistajn marsxojn. Kien mi veturu? Pleje versxajnas,
ke mi konstrutacxmentos.

Mi sxatas la naturon, la puran aeron kaj tial ofte dum
ripoztagoj mi kune kun geamikoj forlasas la kutimajn zorgojn en
la urbo kaj veturas en vilagxojn kaj arbarojn. Agrablas
frumatene lavi la tutan korpon per rivera akvo, kusxadi sur la
mola herbo, rigardante la nubojn. Cxirkauxe regas senbruo, nur
auxdigxas la venteto kaj vocxoj de birdoj, kiuj sur-arbas.

Mi kolektas Esperantan bibliotekon. Jxus mi tralegis la gajan
romanon de Cezaro Rossetti (Cxezaro Roseti) &laquo;Kredu min,
sinjorino!&raquo;. Mankas vortoj por esprimi mian plezuron! Nun mi
estas leganta la faktoplenan libron de Ludovikito &laquo;Senlegenda
biografio de Zamenhof&raquo;.

Mi timas, ke mia letero igxis tro longa. Tial mi finas,
sendante al vi adiauxe miajn korajn bondezirojn.

Sincere via.
Andreo.


Kaj subite vi aperos antaux mi.
Ne atendita, ne esperita ofte venas subite.
Oni parolas pli volonte pri siaj rajtoj, ol pri siaj devoj.
Kun bonaj esperoj adiauxo estas cxiam festo .
Kio estas komencigxinta, tio estas finigxonta.
Du moneroj en unu monujo estas farantaj
pli da bruo, ol cent moneroj.
Hieraux mi estis forkuranta de pluvo,
sed anstatauxe mi trafis sub pluvegon.
Cxu la koko estis kantinta aux ne, la tago komencigxis.
Ellerninte la lingvon Esperanto,
mi estis enironta la simbolan landon Esperantujo.
Kiu estos mangxanta salon, tiu estos trinkonta akvon.
Tio, kio estas farita de homo,
povas esti refarota de homo.
Kio kostas malmulte,
estas estimata ankoraux pli malmulte .
Se la homo vivas sen esti rimarkata, lia morto ne estos rimarkita.
Kio indas esti farita, tio indas esti farita bone.
Pli bone estus al li, se li neniam estus naskita.
Neniu estas tiel maljuna, ke li ne estus kredanta,
ke li povas vivi ankoraux almenaux unu jaron.
Zorgu, ke gxi estu farita.
Tiu cxi laboro dume ne estas plenumita,
sed gxi estas plenumebla, plenuminda, ecx plenumenda,
do plenumata kaj nepre plenumota.
Li cxiam silentadis, kvazaux li estus pleniginta la busxon per akvo.
Se vi ekmangxis -  finmangxu, se vi ekparolis -  finparolu!
Timo pri malfelicxo pli acxas, ol la malfelicxo mem.
De bona edzo la edzino ne foriros,
same kiel de bona estro ne foriros subulo.
Estro ne malsatas.
La korpo ne estas la plej granda,
kion povas doni la virino.
Ne preterlasu vian felicxon!
Kiun timas multaj, tiu mem timas multajn.
Estas senutile peti pri estimo kaj amo.
Formangxis en merkredo, ne sercxu en vendredo.
Kia naskinto, tiaj naskitoj.
Minuta plezuro ofte estas kauxzo de longaj suferoj.
Se ies ago ne estas por vi komprenebla,
tio ne estu kauxzo por opinii gxin malbona aux erara.
Se vi scias duonon de tio, kion vi opinias scii,
do vi scias duoble pli multe, ol vi vere scias.
Sagxulo iufoje sxangxas sian opinion, malsagxulo -  neniam.
Neniu scias, kiam finigxas la pasinteco,
kaj cxu gxi finigxas gxenerale,
kaj kie estas limo inter la estanteco kaj estonteco.
Plena teujo silentas, duone malplena -  bruas.
Amikojn unuigas malamikoj.
Felicxa estas tiu, kiu vivas per sia hobio .
Silento estas konsento.

. ------------------- text 15 ----------------------------------------- .
Proksima lando Esperantujo.

Forveturis vagonaroj, forflugis aviadiloj, forportante niajn
geamikojn orienten kaj okcidenten, norden kaj suden, sed por ni
ankoraux sonas tendara kanto.

Cxi-foje Esperantujo trovigxis en Basxkirio. Se el homoj oni
povus kunigi bukedojn, el la anaro de nia Esperantujo estigxus
belega bukedo -  tiom da multeflankaj, agemaj, spritaj homoj
feriis en la 12-a Sovetia Esperantista Junulara Tendaro
(SEJT-12).

Oni pridiskutis raportojn pri la stato kaj evoluo de la
Esperanto-movado, pri la diversspeca utiligo de la Internacia
lingvo por informado pri la vivo en nia lando eksterlanden, por
la internaciisma edukado de nia junularo.

Grandan salonon okupis neripetebla ekspozicio kun materialoj
pri la vivo kaj agado de elstaraj esperantistoj, ricevitaj el
multaj landoj dank' al la internacia korespondado. Interesaj
prelegoj de la tendara universitato altiradis grandnombran
auxskultantaron. La plej spertaj pedagogoj perfektigis
lingvokonojn de la komencantoj en paroligaj kursoj. Aktivuloj
tradiskutadis demandojn de Esperanto-instruado.

Por la tendaraj koncertoj Esperanto-kluboj, kiel cxiam, verkis
novajn versajxojn, teatrajxetojn, kantojn. Dekkvino da lertaj
gitaristoj plenumadis la gravan taskon de ilia baldauxa
popularigo.

Ankaux en la klubo de gajaj kaj spritaj (KGS) la konkurantaj
teamoj parolis nur en Esperanto -  do en la negepatra lingvo,
sed ja tie cxi nepras tuja reago kaj improvizado! Jen kiam kiu
ajn povus certe konvinkigxi pri la viveco de Esperanto!

Krokodilo estas sxerca alnomo, donata al la personoj, kiuj,
malgraux la tendara legxo, parolas iun alian lingvon anstataux
Esperanto. Tendaranoj, apartenantaj al la rondacxo de
krokodiloj, cxe ni preskaux ne estis. La lingva nivelo de la
tendaro estis tre alta. Cxu oni povas trovi pli bonan
praktikon, ol dusemajnan restadon en la &laquo;lando&raquo;, kie cxiuj
cxirkauxe parolas inter si nur en Esperanto -  dum la matena
gimnastiko, sportaj konkursoj, nagxado, sunbrunigxado, dancado,
en la kafejo &laquo;Verda krokodilo&raquo; -  unuvorte, cxie!

Se vi ekauxdos la frazon &laquo;Kiam mi logxis sur Luno...&raquo;, ne tro
miru: antaux vi estas nia tendarano. La cxambroj, logxitaj de
ni, portis nomojn de planedoj kaj steloj. La ejo de la estraro
trovigxis sur Olimpo. Al cxiuj partoprenintoj estis disdonitaj
donace tendaraj insignoj kaj surmanikaj emblemoj, ilustritaj
libretoj, en kiujn oni tuj ekkolektis auxtografojn de
Esperantujanoj.

La adiauxa lignofajro bruladis gxismatene. Okazis maskobalo kaj
poste -  elektado de la plej bela junulino de la tendaro. Oni
kantadis kaj ne povis satkanti -  ja tio estis lastaj horoj de
la nuna Esperantujo. Morgaux cxio cxi estos transformigxinta en
fabelon malproksiman kaj belegan por renaskigxi venontjare
aliloke. Jes, oni apenaux povas imagi cxies humoron kaj emocion
dum la disigxo!

Tie cxi ne estis rakontite ecx pretere pri multaj rimarkindaj
eroj de la tendara vivo: pri la festo de Neptuno, la vespero de
parodioj, la cxiutaga murgazeto, la senmalgajna loterio, pri la
fotoservo, kiu havigis fotojn al la dezirantoj samtage kun la
tendaraj eventoj ktp. Neforgeseblaj estas malsxargxado de la
karbo helpe al loka lernejo kaj nia agitbrigado, koncertinta en
kampoj.

Venu mem en Esperantujon kaj vi ekvidos cxion per la propraj
okuloj, igxos gxiaj plenrajtaj civitanoj. Venu des pli nun,
kiam vi estas gratulenda okaze de la finstudo de la cxefa
materialo de la kurso, kiam vi estas parolonta kaj
korespondonta enlande kaj translime kun multegaj personoj,
sciantaj tiun cxi internacian komprenilon kaj subtenantaj la
grandan ideon de komuna, internacia lingvo de la homaro. Do
gxis la renkontigxo en Esperantujo!

Plenumadu cxiun faron dum via vivo tiel,
kvazaux gxi devus esti la lasta .
El malgrandaj akveroj farigxas grandaj riveroj.
En landoj trans maroj estas oraj arbaroj.
Ju pli frue, des pli certe, -  ju pli volonte, des pli lerte!
Acxetadu ne tion, kio estas utila, sed tion, kio estas necesa.
La fino de la parolado gravas pli, ol la komenco .
Mi havas kutimon silenti pri tio, kion mi ne scias .
Tenu viajn okulojn bone malfermitaj edzigxonte
kaj duone fermitaj edzigxinte .
La diablo ne estas tiel timiga, kiel oni lin pentracxas.
Oni parolas cxiam malbone, kiam oni havas nenion por diri .
Ne cxiu raporto estas vera vorto.
Kiu ne ludas, tiu ne gajnas.
Pli bone malmulte gajni, ol multe perdi.
La mono havas flugilojn kaj flugas tre rapide.
Mi venos en ajna momento, kiam vi vokos min.
Nekredeblaj aferoj okazas preskaux cxiutage.
Homo, al kiu neniu placxas, estas multe pli malfelicxa,
ol tiu, kiu al neniu placxas.
Por esti felicxa, necesas donadi gxojon al aliaj homoj.
Neniam auxskultu tiujn,
kiuj parolas malbone pri aliaj kaj bone pri vi .
La sagxa scias, kion li diras, la malsagxa diras, kion li scias.
Prefere donaci al la amatino cxiutage po unu floron,
ol cxiujn florojn en unu bukedo.
En cxiu sxerco oni devas sercxi eron da vero.
Necesas scii, kie, kiam, kiel kaj kun kiu sxerci.
Cxiu estas kontenta pri sia sagxo,
sed neniu estas kontenta pri sia stato.
Maljuneco estas ne agxo, sed sanstato.
El cxiu senelira situacio ekzistas almenaux du eliroj:
sercxu kaj trovu!
Mi volus renkonti min mem por scii, kiel mi placxas al mi;
sed en tiu tago mi devas havi bonan humoron,
cxar mi ne sxatas malagrablajxojn .
La sata la malsatan ne komprenas.
Kiu ne apartenas al sia patrujo,
tiu ne apartenas ankaux al la homaro .
Ekzistas tri specoj de nescio:
scii nenion, scii malbone kaj scii ne tion, kion necesas scii.
Cxiu bona ideo nepre estos malbonigita
de gxiaj tro ardaj subtenantoj.
Kritiki -  signifas klarigi al la auxtoro,
ke li faras ne tiel, kiel farus mi, se mi scipovus .

. ------------------- text 16 -------------------------------------------.
La interna ideo de la Esperanto-movado
(el kongresaj paroladoj de Doktoro Ludoviko Zamenhof)

En la 1905-a jaro dum la 1-a Universala Kongreso de Esperanto
en la franca urbo Boulogne-sur-mer (Bulonjo-cxe-maro) estis
akceptita &laquo;La deklaracio pri Esperantismo&raquo;.

El la deklaracio, unuanime akceptita en la Bulonja kongreso, ni
cxiuj scias, kio estas la Esperantismo en rilato praktika; el
tiu cxi deklaracio ni ankaux ekscias, ke &laquo;Esperantisto estas
nomata cxiu persono, kiu uzas la lingvon Esperanto, tute egale,
por kiaj celoj li gxin uzas&raquo;. Esperantisto estas sekve ne sole
tiu persono, kiu uzas Esperanton sole kaj ekskluzive por celoj
praktikaj...

Krom la flanko praktika, deviga por cxiuj kaj montrita en la
deklaracio, la Esperantismo havas ankoraux alian flankon ne
devigan, sed multe pli gravan, flankon idean. Tiun cxi flankon
diversaj Esperantistoj povas klarigi al si en la plej diversa
maniero kaj en la plej diversaj gradoj. Tial, por eviti cxiun
malpacon, la Esperantistoj decidis lasi al cxiu plenan
liberecon akcepti la internan ideon de la Esperantismo en tiu
formo kaj grado, kiel li mem deziras, aux -  se li volas -  ecx
tute ne akcepti por la Esperantismo ian ideon. Por demeti de
unuj Esperantistoj cxian respondecon pri agoj kaj idealoj de
aliaj Esperantistoj, la Bulonja deklaracio precizigis la
oficialan, de cxiu sendispute akceptitan esencon de la
Esperantismo kaj aldonis la sekvantajn vortojn: &laquo;Cxiu alia
espero aux revo, kiun tiu aux alia persono ligas kun la
Esperantismo, estas lia afero pure privata, por kiu la
Esperantismo ne respondas&raquo;...

Venos iam la tempo, kiam Esperanto, farigxinte posedajxo de la
tuta homaro, perdos sian karakteron idean: tiam gxi farigxos
jam nur lingvo, oni jam ne batalados por gxi, oni nur tirados
el gxi profiton. Sed nun, kiam preskaux cxiuj Esperantistoj
estas ankoraux ne profitantoj, sed nur batalantoj, ni cxiuj
konscias tre bone, ke al laborado por Esperanto instigas nin ne
la penso pri praktika utileco, sed nur la penso pri la sankta,
granda kaj grava ideo, kiun lingvo internacia en si enhavas.
Tiu cxi ideo -  vi cxiuj sentas gxin tre bone -  estas frateco
kaj justeco inter cxiuj popoloj. Tiu cxi ideo akompanadis
Esperanton de la unua momento de gxia naskigxo gxis la nuna
tempo...

Vi cxiuj sentis tre bone en Bulonjo, ke nin entuziasmigis ne la
amuzoj per si mem, ne reciproka sinkomprenado per si mem, ne la
praktika utileco, kiun Esperanto montris, sed la interna ideo
de la Esperantismo, kiun ni cxiuj sentis en nia koro. Ni
sentis, ke komencigxas la falado de la muroj inter popoloj, ni
sentis la spiriton de cxiuhoma frateco. Ni konsciis tre bone,
ke gxis la fina malapero de la muroj estas ankoraux tre kaj tre
malproksime...

Cxiu, kiu uzas Esperanton aux laboras por gxi, estas
Esperantisto, kaj cxiu Esperantisto havas plenan rajton vidi en
Esperanto nur lingvon simplan, malvarman internacian
komprenigilon... Sed tiuj Esperantistoj, kiuj apartenas al nia
afero ne per sia kapo, sed per sia koro, tiuj cxiam sentos kaj
sxatos en Esperanto antaux cxio gxian internan ideon...

La devizo de la ideaj Esperantistoj, neniam gxis nun precize
formulita, sed cxiam klare sentata, estas: &laquo;Ni deziras krei
neuxtralan fundamenton, sur kiu la diversaj homaj gentoj povus
pace kaj frate interkomunikigxadi, ne altrudante al si
reciproke siajn gentajn apartajxojn...&raquo;

